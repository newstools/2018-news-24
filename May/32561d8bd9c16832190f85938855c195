Lethiwe Makhanya ISITHOMBE : sithunyelweUMnuz Zwelithini Khetha osungule inhlangano yokusiza imindeni eshonelwe. Multimedia    ·   User Galleries   ·   News in Pictures
	        Send us your pictures   ·  Send us your stories IMBONGI yase-Hopewell uMnuz Zwelithini ‘Ntatheli wasemazulwini’ Khetha uthi akumuphathi kahle ukubona abantu begcina bengcwatshwa uhulumeni ngenxa yokuthi amalungu omndeni wabo abengenawo amandla okubadlalela umasingcwabisane, yingakho evule inhlangano esiza imindeni engenawo amandla okungcwaba amalungu ayo. Le nhlangano eyethiwe ngokuthi Asibafihle Ngesizotha Organisation    isungulwe ngoZibandlela (December) wangonyaka owedlule kanti isebenzisana nenkampani yamakhaza iPhila Funerals. Ngokusho kuka Mnuz Khetha uthe lokhu akwenzayo kungenye yezindlela afuna ukubuyisela ngayo emphakathini ebonga ukumeseka kwawo kusuka ngesikhathi eqala ukuba yimbongi ngonyaka wezi-2008. Uthe: “Ngikhokha imali engu-R150 njalo ngenyanga ngenhloso yokuthi uma ngabe kukhona umuntu oshonile noma ngabe owakuphi ikakhulukazi lapha eMgungundlovu umndeni        wakhe ongenawo amandla okumngcwaba bese leyo mali iyalekelela njengomasingcwabisane. Kuyimanje nginabantu abayi-10 abangaphansi kwami okuzothi uma beshona bakwazi ukuthi bethole umngcwabo onesizotha kunokuthi bangcwatshwe uhulumeni. Bonke labantu angibazi ngiyasiza nje kuphela. “Abantu esibasizayo yilabo abangenawo ngempela amandla okuba nomasingcwabisane. Laba ngabantu abangawudlalanga umasingcwabisane ngoba bengenayo imali yokuwudlala ayi labo abebenayo imali yokuwukhokhela kodwa bayeka,” kubeka yena. UMnuz Khetha uthe kuyimanje usenabantu abayi-12 asebenzisana nabo abazivolontiyele bona ukuthi bafuna ukufaka isandla baxhase. “Abantu engisebenzisana nabo kakhulu yilabo engisondelene nabo abangizwa ngesikhathi ngibatshela ngale nhlangano base bethi bangathanda ukufaka isandla basize ngoba sonke siphila emphakathini owodwa. “Singakujabulela futhi uma              singathola abanye abantu abangathanda ukusiza. Siyazi sonke ukuthi        akekho umuntu ongathanda ukuthi        ilungu lomndeni wakhe lingcwatshwe engathi belingenamndeni noma            abantu abalithandayo ngenxa yokuthi abanawo amandla okumdlalela         umasingcwabisane ukuze ezothola umngcwabo omfanele nonesizotha.” Uqhube wathi kwakuhlezi               kuyiphupho lakhe ukuthi ngelinye ilanga asize abantu abahlwempu abangakwazi ukuzenzela. Uthe ngesikhathi eqala ukuba imbongi wayehleli ebona UDk Lee M KaGcugcwa enikela emphakathi wabe eseyakhuthazeka. “Ngagqugquzeleka nami ukuthi uma nginawo amandla kubalulekile ukuthi ngilekelele lapho ngingakwazi khona.” Uma ufuna ukwazi kabanzi ngale nhlangano noma ufuna ukuthola usizo kuyona ungaxhumana noMnuz Khetha enombolweni ethi: 084 022 0338. Abantu esibasizayo yilabo abangenawo ngempela amandla okuba nomasingcwabisane. Laba ngabantu abangawudlalanga umasingcwabisane ngoba bengenayo imali yokuwudlala ayi labo abebenayo imali yokuwukhokhela kodwa bayeka. Kuyimanje nginabantu abayi-10 abangaphansi kwami okuzothi uma beshona bakwazi ukuthi bethole umngcwabo onesizotha kunokuthi bangcwatshwe uhulumeni. Bonke labantu angibazi ngiyasiza nje kuphela. 24.com encourages commentary submitted via MyNews24. Contributions of 200 words or more will be considered for publication.  